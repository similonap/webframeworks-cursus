---
sidebar_position: 4
---

# Headless CMS

## Content Management Systeem

Iedereen kent een content management systeem zoals bijvoorbeeld Wordpress. Een content management systeem is software waarmee je inhoud/content gemakkelijk kunt maken, beheren en bijwerken zonder dat je hiervoor technische kennis nodig hebt. Het is een systeem dat je helpt om je website te beheren. Je kan er pagina's mee aanmaken, blogposts mee schrijven, afbeeldingen mee uploaden, enzovoort.

Een CMS zoals Wordpress wordt wel eens een monolitische CMS genoemd. Dit wil zeggen dat het een applicatie is die alles bevat. Het bevat een database, een back-end en een front-end. Dit heeft als voordeel dat je alles hebt wat je nodig hebt om een website te maken. Het nadeel is dat je niet veel flexibiliteit hebt. Je kan bijvoorbeeld niet zelf kiezen welke database je wil gebruiken. Je kan ook niet zelf kiezen welke programmeertaal je wil gebruiken voor de back-end. Je bent dus beperkt tot de mogelijkheden die het CMS aanbiedt.

## Headless CMS

Zoals eerder besproken bestaat een monolitische CMS uit twee delen: 
- de front-end;
- de back-end;

Een headless CMS is een CMS waarbij de front-end en de back-end van elkaar gescheiden zijn. Je kan dus zelf kiezen welke front-end je gebruikt en welke back-end je gebruikt. Je kan bijvoorbeeld gebruik maken van een headless CMS om de inhoud van je website te beheren en je kan dan zelf kiezen welke front-end je gebruikt om deze inhoud te tonen aan de gebruiker. Je kan dus perfect een React applicatie maken die gebruik maakt van een headless CMS om de inhoud te beheren. We maken dus geen gebruik meer van de ingebouwde front-end van het CMS en gaan dus zelf iets bouwen.

In het begin werd er gebruik gemaakt van bestaande CMS'en zoals Wordpress. Deze CMS'en werden dan omgebouwd naar een headless CMS. Dit zorgde ervoor dat je de inhoud van je website kon beheren met een CMS, maar dat je toch zelf kon kiezen welke front-end je gebruikte. In de loop der jaren zijn er ook headless CMS'en ontstaan die specifiek gemaakt zijn om te gebruiken als headless CMS. Deze CMS'en zijn vaak eenvoudiger in gebruik en bieden vaak meer mogelijkheden aan om de inhoud van je website te beheren.

### Voordelen

De voordelen van een headless CMS zijn als volgt:
- Flexibiliteit en aanpasbaarheid: Headless CMS maakt onafhankelijke frontend-ontwikkeling mogelijk.
- Multichannel en multiplatform: Content kan eenvoudig op verschillende platforms worden gebruikt.
- Betere prestaties: Verbeterde laadtijden en schaalbaarheid.
- Technologische onafhankelijkheid: Keuzevrijheid voor frontend-technologieÃ«n.
- Verbeterde beveiliging: Scheiding van frontend en backend verbetert beveiliging.
- Gemakkelijke schaalbaarheid: Backend en frontend kunnen onafhankelijk worden geschaald.
- Toekomstbestendigheid: Kan zich aanpassen aan toekomstige technologische veranderingen en trends.
