# Portfolio opdracht

Voor deze opdracht moet je een persoonlijke portfolio maken. De interface mag je zelf ontwerpen en de inhoud mag je volledig zelf bepalen. De bedoeling hierbij is dat je een portfolio maakt waarin je jezelf presenteert en waarin je je werk en skills laat zien. 

## Minimale eisen
* De portfolio moet 1 (of meerdere) pagina(s) bevatten waarin je jezelf en je technische vaardigheden presenteert.
* De portfolio moet een pagina bevatten met een overzicht van een aantal componenten die je in deze cursus hebt gemaakt. Deze componenten moeten in een overzicht staan met een korte beschrijving en een link naar een pagina waar de component te zien is. Je moet hier minimaal 8 componenten uit labo's 4,5,6 en 7 laten zien. 
* Voorzie een contact pagina waar je een formulier hebt waarin je een bericht kan sturen naar jezelf. Maak gebruik van een email service zoals emailjs.com om de berichten te versturen naar je eigen emailadres.
* Voor de pagina's maak je verplicht gebruik van react router.
* De portfolio moet online geplaatst worden op een webserver. Je kan hiervoor gebruik maken van bijvoorbeeld vercel.com.

## Uitbreidingen
- Voorzie een zoekbalk waarin je kan zoeken naar de componenten die je hebt gemaakt.
- Zorg voor een button ergens op de pagina waarmee je het thema van de pagina kan veranderen. Je kan hier gebruik maken van `Context` om de thema state te delen tussen de verschillende componenten.
- Voorzie 1 of meerdere componenten die data uit een API ophalen en verwerk deze in je webapplicatie. Voorbeelden: nieuws, weer, cryptovaluta, stock market,... etc. Hoe meer componenten je maakt, hoe hoger je score zal zijn (max 4 componenten).

## Beoordeling

De beoordeling van deze opdracht zal gebeuren op basis van de volgende criteria:
- De code moet voldoen aan de opgelegde eisen. Zie hierboven.
- De code moet voldoen aan de code style guidelines. Zoals opsplitsen in componenten, aparte bestanden voor elke component, gebruik van interfaces, etc.
- Er zal rekening gehouden worden met de styling van de pagina's. De pagina's moeten er verzorgd uitzien, maar ga hier niet te ver in. Je mag hier gebruik maken van een CSS framework zoals Bootstrap, Material of Tailwind.

Bij twijfel over de beoordeling, en of je voldoet aan de eisen, kan je ons altijd aanspreken in de les.